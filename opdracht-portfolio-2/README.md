# OPDRACHT: Portfolio op GitHub plaatsen via Netlify

## Leerdoelen

- software & tools leren gebruiken
  - VS Code
  - GitHub
  - Netlify
  - Git Client
- HTML herhaling
- CSS herhaling

## Vooraleer je aan deze opdracht begint

- Je hebt een GitHub account
- VS Code is geïnstalleerd met alle plugins ([zie hier voor meer info](../visual-code-extensions.md))
- Je hebt de [lessen van Website Productie 1](https://goldflow.github.io/website-productie/#overzicht-lessen) herhaald als je denkt dat je veel bent vergeten
- Je hebt op zijn minst [Les 1 van Website Productie 2](https://goldflow.github.io/website-productie-2/les_01/) doorgenomen en alle oefeningen tot een goed einde gebracht

## Omschrijving

We gaan de eindopdracht van Website Productie 1 opnieuw gebruiken om enkele nieuwe zaken aan te leren. We gaan onze Portfolio op Github plaatsen en die dan online zetten via Netlify. We zorgen ook dat de portfolio volledig valid is volgens de W3 regels.

Als je niet deelnam aan de vorige module (Website Productie 1) mag je beginnen met [dit project als basis](pf_start.zip). Iedereen mag hier uit dingen kopïeren zolang je begrijpt wat je doet.

## Inhoudelijke vereisten

- Wanneer je op de site komt is het meteen duidelijk dat het een Portfolio is van jou (dus ik verwacht je naam & het woord Portfolio ergens - of een synoniem daarvan)
- Zet er op zijn minst 1 After Effects opdracht in als video, bekijkbaar als video & zet op zijn minst 1 Photoshop werk in die jij zelf hebt gemaakt tijdens een van de vorige modules. Heb je niet aan die modules deelgenomen mag je ook ander zelfgemaakt werk tonen. Als je echt niets hebt, contacteer mij om samen te kijken wat hier in de plaats voor kan komen.
- Zet ook 1 link naar een HTML opdracht (die werkt)
- Alle tekst moet duidelijk leesbaar zijn qua contrast (bv. geen donkergrijs op zwart, of blauw op paars)
- Tekst moet in verhouding zijn met belangrijkheid. Dus het kan niet zijn dat je een menu hebt waarvan de lettergrote kleiner is dan je email adres.

## Technische Vereisten

- foto's / afbeeldingen hou je op gepaste grootte / resolutie (de gebruiker moet niet scrollen om de pagina te zien). Geen afbeeldingen die groter zijn dan een halve MB (500kb) - als je de originele afbeelding erop wil zetten kan je dat doen als een link / href.
- behoud dezelfde pagina's (op zijn minst 3 dus zoals ervoor) De mensen die geen Portfolio hebben gemaakt, gelieve mij te contacteren.
- Alle HTML in alle pagina's moet volledig valid zijn volgens W3 regels. **Anders wordt de website niet verbeterd**; zie sectie [Praktisch Advies](../praktisch-advies)
- Maak gebruik van Flexbox als je dit nog niet eerder deed ([ivm Flexbox: zie hier voor de theorie, oefeningen en voorbeelden waaruit je kan kopiërenmeer over Flexbox](https://goldflow.github.io/website-productie/les_05/#flexbox))
- Website moet op Github terecht komen ([zie les 1](https://goldflow.github.io/website-productie-2/les_01/))
- Maak gebruik van padding waar het past > [zie hier voor meer informatie](https://www.w3schools.com/css/css_padding.asp)
- pas de stijl aan van de `<a>` elementen zodat bij mouse-over of wanneer er geklikt wordt, het niet de standaard stijl heeft; [zie hier hoe dit te doen](https://developer.mozilla.org/en-US/docs/Web/CSS/:hover)
- maak gebruik van een CSS animatie. [Je kan hier vinden hoe je dit doet](https://www.w3schools.com/css/css3_animations.asp). Je mag gerust je daaruit laten inspireren maar kopïeer het niet letterlijk, zal dit controleren. Verander op zijn minst de kleur, snelheid of richting, liefst allemaal. Extra inspiratie kan je vinden [op Codepen](https://codepen.io/tag/css-animation)
- Je zet de website online via Github door gebruik te maken van Netlify. Je kan in [Les 1 terugvinden hoe dit doet (hier klikken)](https://goldflow.github.io/website-productie-2/les_01/#hoe-site-van-github-op-netlify-te-plaatsen)
- Plaats je CSS in een extern CSS bestand (dus er mogen geen `<style>` tags staan in je HTML) [zie hier hoe](https://goldflow.github.io/website-productie/les_02/#css-toevoegen-aan-ons-document)

## Indienen

Zoals beschreven in de technische vereisten is de hoofdbedoeling dat je de website online zet, via Github door gebruik te maken van Netlify.

Dit doe je in de volgende stappen:

1. Je maakt een eigen GitHub Repository [klik hier hoe repository creatie te doen](https://goldflow.github.io/website-productie-2/les_01/#repository-creatie)

2. Je plaatst de bestanden van je website op je eigen GitHub repository - zoals in Les 1 gezien is je repository dus gewoon een soort van online map / foldeR. [Hier zie je hoe mbhv Github Desktop je bestanden van je project in je repository plaatst](https://goldflow.github.io/website-productie-2/les_01/#github-desktop---fetch-pull-push) (als voorbeeld wordt de repository github-voorbeeld gebruikt maar het werkt op exact dezelfde manier voor je eigen repository)

3. Je zet de portfolio online door gebruik te maken van Netlify en door Netlify de inhoud van je Github Repository te laten lezen. Hoe je dit doet kan je terugvinden hier: [Klik hier om te zien hoe je een site die op Github staat online zet via Netlify](https://goldflow.github.io/website-productie-2/les_01/#hoe-site-van-github-op-netlify-te-plaatsen) Na deze stap te vervolledigen zal je ook de link kunnen zien.

Daarnaast moet je ook:

- .zip / .rar bestand van je verbeterde portfolio in de Uploadzone plaatsen
- als commentaar geef me je de link naar je website
- geef me ook de **screenshot** van je Netlify pagina zodat ik kan zien dat je het online hebt gezet via Netlify, zie hieronder voor een voorbeeld:

![ ](portfolio-netlify-voorbeeld.PNG)

## Vragen / Problemen

Het is de bedoeling dat vanaf deze module iedereen ook gebruik maakt van [het forum van Website Productie 2](https://cvobrussel.smartschool.be/index.php?module=Forum&file=showforum&function=main&courseID=9365&ssID=1711), om zowel dingen te delen als vragen te stellen, en dat de studenten elkaar dan kunnen helpen.

Je mag natuurlijk mij nog steeds aanspreken, maar in de eerste plaats, maak gebruik van [het forum van Website Productie 2](https://cvobrussel.smartschool.be/index.php?module=Forum&file=showforum&function=main&courseID=9365&ssID=1711). Als ik dan een vraag oplos / beantwoord, kunnen je collegacursisten later ook zien hoe hun probleem op te lossen.
