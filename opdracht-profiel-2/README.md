# Opdracht: Profiel 2.0

## Leerdoelen:

- software leren gebruiken
  - VS Code
  - GitHub
  - Git Client
- HTML herhaling
- CSS herhaling

## Vooraleer je aan deze opdracht begint:
- Je hebt een GitHub account
- VS Code is geïnstalleerd met alle plugins ([zie hier voor meer info](../visual-code-extensions.md))
- Je hebt de [lessen van Website Productie 1](https://goldflow.github.io/website-productie/#overzicht-lessen) herhaald als je denkt dat je veel bent vergeten
- Je hebt op zijn minst [Les 1 van Website Productie 2](https://goldflow.github.io/website-productie-2/les_01/) doorgenomen en alle oefeningen tot een goed einde gebracht
- Je hebt je GitHub account doorgegeven aan mij
- Je hebt de uitnodiging om deel te nemen aan het project `github-voorbeeld` aanvaard. Dit is een mail in je mailbox :)
## Omschrijving

Je mag als basis gerust je Profiel nemen van Website Productie 1, maar je zal hier sowieso nog aanpassingen aan moeten doen. Tip: om zo weinig mogelijk fouten te moeten verbeteren, hoe het zo minimaal mogelijk (weliswaar moet je voldoen aan alle vereisten).

Het idee is dat de linkbaar is via een publieke pagina ([die kan je hier vinden](https://gracious-pike-7c86fa.netlify.app/)) dus zet er niets op dat je niet graag wil delen met de klas of met de wereld.

De repository waarop je je profiel zal zetten behoort mij toe maar de hele klas heeft daar toegang toe.

Repository link: `https://github.com/Goldflow/github-voorbeeld.git`

Dit is ook een oefening op het leren werken in een repository met verschillende gebruikers.

De repository is ook gelinkt aan Netlify dus telkens dat iemand een verandering maakt, zal die automatisch deployed worden op: [https://gracious-pike-7c86fa.netlify.app/](https://gracious-pike-7c86fa.netlify.app/)

## Inhoudelijke vereisten

- Het mag grappig zijn maar gelieve politiek correct te blijven - geen racisme, sexisme of lachen met minderheidsgroepen
- Voornaam
- Profiel foto van jezelf / of iemand of iets dat jou kan representeren
- op zijn minst 1 video die je leuk vind en graag wil delen met de klas (die kan bekeken worden op je profiel) -> hiervoor gebruik je het `<video>`-element
- op zijn minst 1 stukje muziek dat je leuk vind of bij jou past, die je graag wil delen met de klas (dat kan beluisterd worden op je profiel) -> hiervoor gebruik je het `<audio>`-element
- Wat je favoriete ontbijt is
- Op zijn minst 1 Quote / Wijze raad van iemand / over iets dat je inspireert

> 'Don't believe everything you think. Thoughts are just that - thoughts.' bv.

- Op zijn minst 1 grap (niet langer dan 2 zinnen) bv.:

> Later wil ik vier dochters, dan noem ik ze allemaal Joyce.
>
> Als iemand dan vraagt hoe mijn kinderen heten kan ik zeggen dat het een multiple joyce-vraag is.

of

> ‘Acné heb je, ja kun je krijgen’

## Technische Vereisten

- HTML moet correct zijn en valid; [in de sectie Praktisch Advies leg ik uit hoe je dit kan doen](https://goldflow.github.io/website-productie-2/praktisch-advies/#html-valideren) > ***ANDERS WORDT DIT NIET VERBETERD***
- Gebruik op zijn minst 2 andere kleuren dan zwart
- Je gaat gebruik maken van deze repository: `https://github.com/Goldflow/github-voorbeeld.git` > Als je hier nog geen toegang tot hebt, contacteer mij direct. Om toegang te verkrijgen moet je je Github Profiel met mij delen en pas daarna kan ik je uitnodigen om rechten te krijgen op deze repository.
- Je mag enkel bestanden plaatsen in de map met jouw naam.
- Je past bestanden van andere studenten of van mij niet aan (ik zal dit kunnen zien :) )
- Zorg dat alle gebruikte afbeeldingen, video & audio bestanden ook in je opdracht zitten wanneer je die indient.
- Naam van je `.html` bestand MOET `index.html` zijn!

## Indienen
- zoals hier reeds boven beschreven, is het ook een deel van de opdracht, dat je hier niet zelf een Github repository maakt, maar dat je je verbeterde Profiel indient in de [`github-voorbeeld`](https://github.com/Goldflow/github-voorbeeld) repository
- .zip / .rar bestand van het profiel in de Uploadzone, met alle bijhorende bestanden (foto's, audio, video), ik verwacht dat dit dezelfde bestanden zijn die je hebt upgeload in mijn repository [`github-voorbeeld`](https://github.com/Goldflow/github-voorbeeld)
- ik zal zelf kunnen zien of de link werkt als je alles goed hebt gedaan

## Vragen / Problemen

Het is de bedoeling dat vanaf deze module iedereen ook gebruik maakt van [het forum van Website Productie 2](https://cvobrussel.smartschool.be/index.php?module=Forum&file=showforum&function=main&courseID=9365&ssID=1711), om zowel dingen te delen als vragen te stellen, en dat de studenten elkaar dan kunnen helpen.

Je mag natuurlijk mij nog steeds aanspreken, maar in de eerste plaats, maak gebruik van [het forum van Website Productie 2](https://cvobrussel.smartschool.be/index.php?module=Forum&file=showforum&function=main&courseID=9365&ssID=1711). Als ik dan een vraag oplos / beantwoord, kunnen je collegacursisten later ook zien hoe hun probleem op te lossen.